LESSVS IN FVNERE RAPHAELIS THORII MEDICI ET POETAE PRAESTANTISSIMI, QVI LONDINI PESTE EXTINCTVS BONIS ET doctis omnibus triste sui desiderium reliquit, Anno 1625. TEnê Thori obscuris clarum caput addidit vmbris Pestiferi vis saeua mali? non abs{que} querelae Et tanto inuidiae cumulo saeuire profanam In plebem, & solo magnos abdomine Patres Caeca lues poterat? Cur tu pars maxima cladis? Cur de te tantum licuit? te maxime vatum Te Medici Coryphaee gregis? certè illa nocentem Plus fecit se morte tuâ quàm mille potentum Funeribus, quàm si totam grassante veneni Profluuio ignauis vacuasset ciuibus vrbem.  Amusae leuis est turbae iactura, resurgit Abs{que} labore filix, lolium{que} renascitnr agris Semine non iacto: sed si Narcissus ab imâ Euulsus radice fuit, si frigore adusta Vel Rosa, vel Violae, vel mollis Amaracus, aegrè Nec nisi post multum veniunt exculta laborem. Quae nobis nunc gleba dabit, quae cura secundum Substituet Thorium? potis est Natura beare Ingenio, Genium ingenio superaddere curtas Naturae transcendit opes, Heroica virtus Rarò habet haeredem, doctos dat quaelibet aetas, Non quaeuis Thorios, concurrant sidera oportet Omnia coniunctis pariant vt viribus vnum Vel Medicum insignem vel plenum Numine vatem: At Thorius fuerat tam foelix, vnus vtrâ{que} Vt pariter foret arte potens, promittere vitam Poeoniâ, Aoniâ poterat promittere famam. Rarus honos paucis{que}; datus producere vitae Fila vel inuitis (si fas est dicere) Parcis: Et mage rarus honos, Parcam exarmare secantem Cùm medicina nequit, pereuntis stamina vitae Supplere aeterno famae subtemine, & istam Quae pars est melior, viuendi & ca sa, perennem Transferre in telam, quam nec liuoris iniqui Stigmata, nec possint senij corrodere dentes. Hoc alijs hoc ipse sibi praestare valebat  Versipotens Thorius: quod erat mortale sub vmbras Ante diem si permisit descendere, fati Crimen erat, non artis iners vel culpa, vel error Artificis, quem Naturae non vlla latebant Arcana: herbarum cunctas cum nomine vires Nouerat, omnigenûm rixas & foedera rerum, Quicquid & ad Medicos Chymicus calor excoquit usus, Quinetiam aethereis quicquid descripta maníplis Lumina mortales influxu operantur in artus. Vos animae, vos O animae, quas ille minaci Eripuit monstro cum grassaretur Erynnis, Spargeret & totam virus ferale per vrbem  Vos testor; meministis enim & memorare potestis Quàm bene de vobis meruit, quàm fortiter aegris Adfuit, & quoties Libitinam elusit hiantem. Non Cous plus ipse senex deuinxit Athenas Afflictas contage graui, & lethalibus auris, Vnde grauem tulit ex auro radiante coronam, Quàm Thorius Luddi dictos de nomine ciues: Et cunctatur adhuc tanto defuncta periclo Reddere protractae statuam pro munere vitae Plumbea gens? certè talem si prisca tulissent Secla virum, non effigies satis vna fuisset Non vmbris satis vllus honos mortalibus addi Consuetus, certê Thorius superaddita bustis Templa, & fumantes habuisset odoribus aras.  Sed saecli vitio nec sint sua praemia viuis Nec morte ereptis, iaceat sine vindice virtus: Non ingrata tamen penitus nostra audiet aetas Chare Thori, non haec omnes infamia tanget: Nos tibi, queis tecum communia sacra fuerunt, Symmistae Aonij, tibi nos aeterna laborum Praemia mansuras & consecrabimus aras, Non structas mortali operâ, icum 4.  liae Re .  sed Numinis arte Quo plenum tibi pectus erat, dum ingente cothurno Aut Magnum infami traiectum pectora ferro, nricum  liae Prin em. Ereptum aut nobis crudeli funere Daphnín, Aut caneres laeti ludens miracula fumi. ma de Ta o. Ipse ego de tanto minimus grege carmen ad Aras Appendam, leget appensum sic forte viator: Nil opus est hospes biiuges exquirere cliuos Vt Phoebi afflatum captes per somnia; Diuus Hîc colitur Thorius, totum qui pectore toto Et Phoebum & Phoebi natum congesserat; istas Tantùm Aras ornare velis violis{que} rosis{que} Et Maneis placare pios: his functus abibis Et Medicus foelix, & anhelus Apolline vates. R. A. E. THorius, Poeta quo nec vllus dignior, Dignum Poetam nactus est. Gemella virtus laude sociauit pari  iuum hunc, & illum mortuum. Sic ille solitus canere, sic voluit cani: In morte solum hoc commodum. Sic approbauit imprimenda dexteri Equitis Poetae carmina T. G.